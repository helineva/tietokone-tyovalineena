Usein haaroja käytetään niin, että päähaarasta erotetaan uuden toiminnallisuuden testaamiseksi toinen haara, jossa koodataan lisäominaisuuksia. Haarat eivät vaikuta toistensa tiloihin, eli uudella koodilla voidaan leikkiä huolimatta päähaarasta. Kun ollaan todettu uusi koodi toimivaksi, voidaan se lisätä päähaaraan, ja poistaa uusi haara. Tässä osassa ei käsitellä haaroja sen enempää: riittää ymmärtää, että käytämme nyt vain master-, eli päähaaraa.
